L'obbiettivo del progetto è realizzare una applicazione di gestione delle entrate ed uscite dal porto interplanetare della Morte Nera (dal film "Star Wars").
Un'Astronave (Targa, Nome, Modello), per poter entrare nel porto, deve registrarsi attraverso l'applicazione e dichiarare gli Astronauti a bordo (Nome, Cognome, ...) lo scopo del viaggio (merci, trasporto passeggeri, ...) e il Pianeta di provenienza.
Ogni astronave ha UN astronauta capitano, il quale è il solo che può decidere quando atterrare o decollare con la propria astronave e, conseguentemente, richiedere il permesso di entrata o uscita dal porto.
Gli amministratori del porto possono accettare o meno le Richieste di entrata e di uscita delle astronavi e, in caso di approvazione, decidere in quale Area esse debbano attraccare.
In ogni momento, tutti gli astronauti di un'astronave possono accedere all'applicazione per sapere dove è attualmente attraccata la propria nave e se è pronta al decollo; tuttavia, solo il capitano ha il permesso di richiedere il permesso di uscita.
Gli amministratori devono poter sempre avere una visuale completa di tutte le navi attraccate e degli astronauti.

Le funzionalità offerte dall'applicazione sono:
1. Registrare un nuovo astronauta
2. Visualizzare l'area di attracco della propria astronave
3. Visualizzare lo stato della propria astronave

Inoltre, i capitani possono (in riguardo alle proprie astronavi):
1. Registrare l'astronave
2. Richiederne il permesso di entrata o uscita dal porto
3. Visualizzarne e modificarne gli astronauti membri
4. Effettuare tutte le operazioni degli astronauti semplici

Infine, gli amministratori del porto possono:
1. Visualizzare l'elenco di tutte le navi attraccate con relative informazioni
2. Visualizzare, per ciascuna astronave o astronauta, uno storico dei viaggi effettuati
3. Accettare o rifiutare le richieste di ingresso e uscita dal porto
4. Consultare statistiche quali:
    - Ottenere il numero di astronavi o astronauti presenti in porto fra due date a scelta
    - Conoscere quali sono le aree più affollate
    - Ottenere una lista delle 50 astronavi che hanno trasportato più merci
